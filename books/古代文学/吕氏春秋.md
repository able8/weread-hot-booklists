## 吕氏春秋

吕不韦  -  历史榜-历史典籍

>     《吕氏春秋》又称《吕览》，是由吕不韦主持，其门客编订的一部百科全书式的传世名作，全书分为十二纪、八览、六论。文章一百六十篇，二十余万字，集中体现了吕不韦的思想。书中保存了不少古代遗文逸事和诸子百家思想，具有一定的史料价值。


### 版权信息

书名：吕氏春秋作者：[战国]吕不韦 c:13

### 一　孟春纪

东风解冻。蛰虫始振。鱼上冰。獭祭鱼。侯雁北。 c:77

夫水之性清，土者抇之，故不得清。人之性寿，物者抇之，故不得寿。物也者，所以养性也，非所以性养也。今世之人，惑者多以性养物，则不知轻重也。不知轻重，则重者为轻，轻者为重矣。若此，则每动无不败。以此为君悖，以此为臣乱，以此为子狂。三者国有一焉，无幸必亡。 c:120

室大则多阴，台高则多阳，多阴则蹶，多阳则痿，此阴阳不适之患也。是故先王不处大室，不为高台，味不众珍，衣不火单热。火单热则理塞，理塞则气不达；味众珍则胃充，胃充则中大鞔；中大鞔而气不达，以此长生可得乎？昔先圣王之为苑囿园池也，足以观望劳形而已矣；其为宫室台榭也，足以辟燥湿而已矣；其为舆马衣裘也，足以逸身暖骸而已矣；其为饮食酏醴也，足以适味充虚而已矣；其为声色音乐也，足以安性自娱而已矣。五者，圣王之所以养性也，非好俭而恶费也，节乎性也。 c:54

天下非一人之天下也，天下之天下也。阴阳之和，不长一类；甘露时雨，不私一物；万民之主，不阿一人。 c:145

### 二　仲春纪

圣人深虑天下，莫贵于生。夫耳目鼻口，生之役也。耳虽欲声，目虽欲色，鼻虽欲芬香，口虽欲滋味，害于生则止。在四官者不欲，利于生者则弗为。由此观之，耳目鼻口，不得擅行，必有所制。譬之若官职，不得擅为，必有所制。此贵生之术也。 c:46

子华子曰：“全生为上，亏生次之，死次之，迫生为下。”故所谓尊生者，全生之谓。所谓全生者，六欲皆得其宜也。所谓亏生者，六欲分得其宜也。亏生则于其尊之者薄矣。其亏弥甚者也，其尊弥薄。所谓死者，无有所以知，复其未生也。所谓迫生者，六欲莫得其宜也，皆获其所甚恶者，服是也，辱是也。 c:26

水泉深则鱼鳖归之，树木盛则飞鸟归之，庶草茂则禽兽归之，人主贤则豪杰归之。故圣王不务归之者，而务其所以归。
 c:84

### 三　季春纪

大甘、大酸、大苦、大辛、大咸，五者充形则生害矣。大喜、大怒、大忧、大恐、大哀，五者接神则生害矣。大寒、大热、大燥、大湿、大风，大霖、大雾，七者动精则生害矣。故凡养生，莫若知本，知本则疾无由至矣。 c:51

形不动则精不流，精不流则气郁 c:59

食能以时，身必无灾。凡食之道，无饥无饱，是之谓五藏之葆。口必甘味，和精端容，将之以神气。百节虞欢，咸进受气。饮必小咽，端直无戾。 c:26

故欲胜人者必先自胜，欲论人者必先自论，欲知人者必先自知。
 c:109

丘闻之：‘得之于身者得之人，失之于身者失之人。’不出于门户而天下治者，其唯知反于己身者乎！” c:35

凡论人，通则观其所礼，贵则观其所进，富则观其所养，听则观其所行，止则观其所好，习则观其所言，穷则观其所不受，贱则观其所不为，喜之以验其守，乐之以验其僻，怒之以验其节，惧之以验其特，哀之以验其人，苦之以验其志，八观六验，此贤主之所以论人也。 c:126

天道圜，地道方，圣王法之，所以立上下。何以说天道之圜也？精气一上一下，圜周复杂，无所稽留，故曰天道圜。何以说地道之方也？万物殊类殊形，皆有分职，不能相为，故曰地道方。主执圜，臣处方，方圜不易，其国乃昌。 c:27

### 四　孟夏纪

凡学，必务进业，心则无营，疾讽诵，谨司闻，观欢愉，问书意，顺耳目，不逆志，退思虑，求所谓，时辨说，以论道，不苟辨，必中法，得之无矜，失之无惭，必反其本。 c:43

达师之教也，使弟子安焉、乐焉、休焉、游焉、肃焉、严焉。 c:25

人之情，恶异于己者，此师徒相与造怨尤也。人之情，不能亲其所怨，不能誉其所恶，学业之败也，道术之废也，从此生矣。善教者则不然，视徒如己。反己以教，则得教之情也。所加于人，必可行于己，若此则师徒同体。人之情，爱同于己者，誉同于己者，助同于己者，学业之章明也，道术之大行也，从此生矣。 c:25

物固莫不有长，莫不有短。人亦然。故善学者，假人之长以补其短。故假人者遂有天下。
 c:55

### 七　孟秋纪

夫有以饣壹死者，欲禁天下之食，悖；有以乘舟死者，欲禁天下之船，悖；有以用兵丧其国者，欲偃天下之兵，悖。夫兵不可偃也，譬之若水火然，善用之则为福，不能用之则为祸；若用药者然，得良药则活人，得恶药则杀人。义兵之为天下良药也亦大矣。 c:22

### 八　仲秋纪

凡军欲其众也，心欲其一也，三军一心则令可使无敌矣。 c:11

凡兵，天下之凶器也；勇，天下之凶德也。举凶器，行凶德，犹不得已也 c:25

衣，人以其寒也；食，人以其饥也。饥寒，人之大害也。救之，义也。人之困穷，甚如饥寒，故贤主必怜人之困也，必哀人之穷也，如此则名号显矣，国士得矣。 c:15

### 九　季秋纪

水出于山而走于海，水非恶山而欲海也，高下使之然也。稼生于野而藏于仓，稼非有欲也，人皆以之也。 c:27

### 十　孟冬纪

知不以利为利矣，知以人之所恶为己之所喜，此有道者之所以异乎俗也。
 c:25

### 十一　仲冬纪

智所以相过，以其长见与短见也。今之于古也，犹古之于后世也。今之于后世，亦犹今于古也。故审知今则可知古，知古则可知后，古今前后一也。故圣人上知千岁，下知千岁也。 c:23

### 十二　季冬纪

石可破也，而不可夺坚；丹可磨也，而不可夺赤。 c:15

### 十三　有始览

听言不可不察。不察则善不善不分。善不善不分，乱莫大焉。 c:31

往者不可及，来者不可待，贤明其世，谓之天子 c:12

故人主之性，莫过乎所疑，而过于其所不疑；不过乎所不知，而过于其所以知。故虽不疑，虽已知，必察之以法，揆之以量，验之以数。若此则是非无所失，而举措无所过矣。 c:14

《商书》曰：“五世之庙，可以观怪；万夫之长，可以生谋。”空中之无泽陂也，井中之无大鱼也，新林之无长木也，凡谋物之成也，必由广大众多长久，信也。
 c:15

### 十四　孝行览

圣人之于事，似缓而急、似迟而速以待时。 c:22

胜而不知胜之所成，与无胜同。 c:11

古之得道者，穷亦乐，达亦乐。所乐非穷达也，道得于此，则穷达一也，为寒暑风雨之序矣。故许由虞乎颍阳，而共伯得乎共首 c:15

凡遇，合也。时不合，必待合而后行。 c:11

君子之自行也，敬人而不必见敬，爱人而不必见爱。敬爱人者，己也；见敬爱者，人也。君子必在己者，不必在人者也，必在己无不遇矣。
 c:17

### 十五　慎大览

故贤主于安思危，于达思穷，于得思丧。《周书》曰：“若临深渊，若履薄冰”，以言慎事也。 c:13

利不可两，忠不可兼。不去小利则大利不得，不去小忠则大忠不至。故小利，大利之残也；小忠，大忠之贼也。圣人去小取大。 c:30

智者之举事必因时。时不可必成，其人事则不广，成亦可，不成亦可。以其所能托其所不能，若舟之与车。 c:14

故审堂之下阴，而知日月之行、阴阳之变；见瓶水之冰，而知天下之寒、鱼鳖之藏也；尝一脟肉，而知一镬之味、一鼎之调。 c:15

### 十六　先识览

大智不形，大器晚成，大音希声。 c:31

鲁国之法，鲁人为人臣妾于诸侯、有能赎之者，取其金于府。子贡赎鲁人于诸侯，来而让不取其金。孔子曰：“赐失之矣。自今以往，鲁人不赎人矣。取其金则无损于行，不取其金则不复赎人矣。”子路拯溺者，其人拜之以牛，子路受之。孔子曰：“鲁人必拯溺者矣。”孔子见之以细，观化远也。 c:14

### 十七　审分览

孔子穷乎陈、蔡之间，藜羹不斟，七日不尝粒，昼寝。颜回索米，得而爨之，几熟。孔子望见颜回攫其甑中而食之。选间，食熟，谒孔子而进食。孔子佯为不见之。孔子起曰：“今者梦见先君，食洁而后馈。”颜回对曰：“不可。向者煤室入甑中，弃食不祥，回攫而饭之。”孔子叹曰：“所信者目也，而目犹不可信；所恃者心也，而心犹不足恃。弟子记之，知人固不易矣。”故知非难也，孔子之所以知人难也。 c:13

人主之患，必在任人而不能用之，用之而与不知者议之也。 c:14

### 十九　离俗览

剑不徒断，车不自行，或使之也。夫种麦而得麦，种稷而得稷，人不怪也。用民亦有种，不审其种，而祈民之用，惑莫大焉。 c:11

### 二十二　慎行论

君子计行虑义，小人计行其利、乃不利。有知不利之利者，则可与言理矣。 c:22

人臣与人臣谋为奸，犹或与之。又况乎人主与其臣谋为义，其孰不与者？非独其臣也，天下皆且与之。 c:12

使人大迷惑者，必物之相似也。玉人之所患，患石之似玉者；相剑者之所患，患剑之似吴干者；贤主之所患，患人之博闻辩言而似通者。亡国之主似智，亡国之臣似忠。相似之物，此愚者之所大惑，而圣人之所加虑也。故墨子见歧道而哭之。 c:18

夫惑于似士者而失于真士，此黎丘丈人之智也。疑似之迹，不可不察。察之必于其人也。舜为御，尧为左，禹为右，入于泽而问牧童，入于水而问渔师，奚故也？其知之审也。夫人子之相似者，其母常识之，知之审也。 c:11

夫得言不可以不察，数传而白为黑，黑为白 c:11

齐桓公闻管子于鲍叔，楚庄闻孙叔敖于沈尹筮，审之也，故国霸诸侯也。吴王闻越王勾践于太宰嚭，智伯闻赵襄子于张武，不审也，故国亡身死也。 c:22

### 二十四　不苟论

冬与夏不能两刑，草与稼不能两成，新谷熟而陈谷亏，凡有角者无上齿，果实繁者木必庳，用智褊者无遂功，天之数也。故天子不处全，不处极，不处盈。全则必缺，极则必反，盈则必亏。先王知物之不可两大，故择务，当而处之。 c:17

### 二十五　似顺论

事多似倒而顺，多似顺而倒。有知顺之为倒、倒之为顺者，则可与言化矣。至长反短，至短反长，天之道也。 c:12

### 二十六　士容论

‘天下大乱，无有安国；一国尽乱，无有安家；一家尽乱，无有安身’，此之谓也。故细之安，必待大；大之安，必待小。细大贱贵，交相为赞，然后皆得其所乐。”
 c:26

民农则朴，朴则易用，易用则边境安，主位尊。民农则重，重则少私义，少私义则公法立，力专一。民农则其产复，其产复则重徙，重徙则死其处而无二虑。舍本而事末则不令，不令则不可以守，不可以战。民舍本而事末则其产约，其产约则轻迁徙，轻迁徙，则国家有患，皆有远志，无有居心。民舍本而事末则好智，好智则多诈，多诈则巧法令，以是为非，以非为是。 c:18