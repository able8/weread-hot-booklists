## 史记（公版）

司马迁  -  历史榜-历史典籍

> 《史记》是西汉史学家司马迁撰写的纪传体史书，是中国历史上第一部纪传体通史，记载了上至上古传说中的黄帝时代，下至汉武帝太初四年间共3000多年的历史。

### 十二本纪·五帝本纪

尧曰“终不以天下之病而利一人”，而卒授舜以天下。 c:397

故黄帝为有熊，帝颛顼为高阳，帝喾为高辛，帝尧为陶唐，帝舜为有虞。帝禹为夏后而别氏，姓姒氏。契为商，姓子氏。弃为周，姓姬氏。 c:374

### 十二本纪·夏本纪

禹伤先人父鲧功之不成受诛，乃劳身焦思，居外十三年，过家门不敢入。 c:354

始事事，宽而栗，柔而立，愿而共，治而敬，扰而毅，直而温，简而廉，刚而实，彊而义，章其有常，吉哉。 c:201

十年，帝禹东巡狩，至于会稽而崩。以天下授益。三年之丧毕，益让帝禹之子启，而辟居箕山之阳。禹子启贤，天下属意焉。及禹崩，虽授益，益之佐禹日浅，天下未洽。故诸侯皆去益而朝启，曰“吾君帝禹之子也”。於是启遂即天子之位，是为夏后帝启。 c:129

### 十二本纪·殷本纪

人视水见形，视民知治不。 c:243

汤出，见野张网四面，祝曰：“自天下四方皆入吾网。”汤曰：“嘻，尽之矣！”乃去其三面，祝曰：“欲左，左。欲右，右。不用命，乃入吾网。”诸侯闻之，曰：“汤德至矣，及禽兽。” c:132

自中丁以来，废適而更立诸弟子，弟子或争相代立，比九世乱，於是诸侯莫朝。 c:94

帝纣资辨捷疾，闻见甚敏；材力过人，手格猛兽；知足以距谏，言足以饰非；矜人臣以能，高天下以声，以为皆出己之下 c:206

周武王崩，武庚与管叔、蔡叔作乱，成王命周公诛之，而立微子於宋，以续殷後焉。 c:67

### 十二本纪·周本纪

周后稷，名弃。其母有邰氏女，曰姜原。姜原为帝喾元妃。姜原出野，见巨人迹，心忻然说，欲践之，践之而身动如孕者。居期而生子，以为不祥，弃之隘巷，马牛过者皆辟不践；徙置之林中，適会山林多人，迁之；而弃渠中冰上，飞鸟以其翼覆荐之。姜原以为神，遂收养长之。初欲弃之，因名曰弃。 c:110

牝鸡无晨。牝鸡之晨，惟家之索 c:125

封尚父於营丘，曰齐。封弟周公旦於曲阜，曰鲁。封召公奭於燕。封弟叔鲜於管，弟叔度於蔡。 c:163

纵马於华山之阳，放牛於桃林之虚；偃干戈，振兵释旅：示天下不复用也。 c:99

成康之际，天下安宁，刑错四十馀年不用 c:100

夫先王之制，邦内甸服，邦外侯服，侯卫宾服，夷蛮要服，戎翟荒服。甸服者祭，侯服者祀，宾服者享，要服者贡，荒服者王。日祭，月祀，时享，岁贡，终王。 c:115

防民之口，甚於防水。水壅而溃，伤人必多，民亦如之。是故为水者决之使导，为民者宣之使言。 c:256

襃姒不好笑，幽王欲其笑万方，故不笑。幽王为烽燧大鼓，有寇至则举烽火。诸侯悉至，至而无寇，襃姒乃大笑。幽王说之，为数举烽火。其後不信，诸侯益亦不至。 c:106

二十年，晋文公召襄王，襄王会之河阳、践土，诸侯毕朝，书讳曰“天王狩于河阳”。 c:44

定王元年，楚庄王伐陆浑之戎，次洛，使人问九鼎。 c:60

四十一年，楚灭陈。孔子卒。 c:66

定王十六年，三晋灭智伯，分有其地。 c:57

烈王二年，周太史儋见秦献公曰：“始周与秦国合而别，别五百载复合，合十七岁而霸王者出焉。” c:73

### 十二本纪·秦本纪

秦之先，帝颛顼之苗裔孙曰女脩。女脩织，玄鸟陨卵，女脩吞之，生子大业。 c:97

缪王以赵城封造父，造父族由此为赵氏。 c:70

襄公以兵送周平王。平王封襄公为诸侯，赐之岐以西之地。曰：“戎无道，侵夺我岐、丰之地，秦能攻逐戎，即有其地。” c:117

三十七年，秦用由余谋伐戎王，益国十二，开地千里，遂霸西戎。 c:68

晋乱，杀智伯，分其国与赵、韩、魏。 c:62

秦以往者数易君，君臣乖乱，故晋复彊，夺秦河西地。 c:56

孝公元年，河山以东彊国六，与齐威、楚宣、魏惠、燕悼、韩哀、赵成侯并。 c:71

卒用鞅法，百姓苦之；居三年，百姓便之。 c:61

孝公卒，子惠文君立。是岁，诛卫鞅。鞅之初为秦施法，法不行，太子犯禁。鞅曰：“法之不行，自於贵戚。君必欲行法，先於太子。太子不可黥，黥其傅师。”於是法大用，秦人治。及孝公卒，太子立，宗室多怨鞅，鞅亡，因以为反，而卒车裂以徇秦国。 c:88

武王有力好戏，力士任鄙、乌获、孟说皆至大官。王与孟说举鼎，绝膑。八月，武王死。族孟说。 c:54

十二月，益发卒军汾城旁。武安君白起有罪，死。 c:57

五月丙午，庄襄王卒，子政立，是为秦始皇帝。 c:59

### 十二本纪·秦始皇本纪

秦始皇帝者，秦庄襄王子也。庄襄王为秦质子於赵，见吕不韦姬，悦而取之，生始皇。 c:98

秦王为人，蜂准，长目，挚鸟膺，豺声，少恩而虎狼心，居约易出人下，得志亦轻食人。我布衣，然见我常身自下我。诚使秦王得志於天下，天下皆为虏矣。不可与久游。 c:198

韩非使秦，秦用李斯谋，留非，非死云阳 c:59

秦王之邯郸，诸尝与王生赵时母家有仇怨，皆阬之。 c:54

收天下兵，聚之咸阳，销以为锺鐻，金人十二，重各千石，置廷宫中。一法度衡石丈尺。车同轨。书同文字。 c:120

始皇为微行咸阳，与武士四人俱，夜出逢盗兰池，见窘，武士击杀盗，关中大索二十日。 c:40

燕人卢生使入海还，以鬼神事，因奏录图书，曰“亡秦者胡也”。始皇乃使将军蒙恬发兵三十万人北击胡，略取河南地。 c:62

臣请史官非秦记皆烧之。非博士官所职，天下敢有藏诗、书、百家语者，悉诣守、尉杂烧之。有敢偶语诗书者弃市。以古非今者族。吏见知不举者与同罪。令下三十日不烧，黥为城旦。所不去者，医药卜筮种树之书。若欲有学法令，以吏为师。”制曰：“可。” c:140

九月，葬始皇郦山。始皇初即位，穿治郦山，及并天下，天下徒送诣七十馀万人，穿三泉，下铜而致椁，宫观百官奇器珍怪徙臧满之。令匠作机弩矢，有所穿近者辄射之。以水银为百川江河大海，机相灌输，上具天文，下具地理。以人鱼膏为烛，度不灭者久之。 c:94

八月己亥，赵高欲为乱，恐群臣不听，乃先设验，持鹿献於二世，曰：“马也。”二世笑曰：“丞相误邪？谓鹿为马。”问左右，左右或默，或言马以阿顺赵高。或言鹿，高因阴中诸言鹿者以法。後群臣皆畏高。 c:102

是以君子为国，观之上古，验之当世，参以人事，察盛衰之理，审权势之宜，去就有序，变化有时，故旷日长久而社稷安矣。 c:169

右秦襄公至二世，六百一十岁。 c:34

河决不可复壅，鱼烂不可复全。 c:63

### 十二本纪·项羽本纪

陈婴母谓婴曰：“自我为汝家妇，未尝闻汝先古之有贵者。今暴得大名，不祥。不如有所属，事成犹得封侯，事败易以亡，非世所指名也。”婴乃不敢为王。 c:151

夫搏牛之虻不可以破虮虱 c:80

项羽乃悉引兵渡河，皆沈船，破釜甑，烧庐舍，持三日粮，以示士卒必死，无一还心。 c:168

富贵不归故乡，如衣绣夜行，谁知之者！ c:188

汉王道逢得孝惠、鲁元，乃载行。楚骑追汉王，汉王急，推堕孝惠、鲁元车下，滕公常下收载之。如是者三。 c:120

力拔山兮气盖世，时不利兮骓不逝。骓不逝兮可柰何，虞兮虞兮柰若何！ c:151

自矜功伐，奋其私智而不师古，谓霸王之业，欲以力征经营天下，五年卒亡其国，身死东城，尚不觉寤而不自责，过矣。乃引“天亡我，非用兵之罪也”，岂不谬哉！ c:146

### 十二本纪·高祖本纪

高祖常繇咸阳，纵观，观秦皇帝，喟然太息曰：“嗟乎，大丈夫当如此也！” c:142

项羽遂西，屠烧咸阳秦宫室，所过无不残破。秦人大失望，然恐，不敢不服耳。 c:88

去辄烧绝栈道，以备诸侯盗兵袭之，亦示项羽无东意 c:58

还至定陶，驰入齐王壁，夺其军。 c:48

夫运筹策帷帐之中，决胜於千里之外，吾不如子房。镇国家，抚百姓，给餽饟，不绝粮道，吾不如萧何。连百万之军，战必胜，攻必取，吾不如韩信。此三者，皆人杰也，吾能用之，此吾所以取天下也。项羽有一范增而不能用，此其所以为我擒也。” c:249

大风起兮云飞扬，威加海内兮归故乡，安得猛士兮守四方！ c:165

已而吕后问：“陛下百岁後，萧相国即死，令谁代之？”上曰：“曹参可。”问其次，上曰：“王陵可。然陵少戆，陈平可以助之。陈平智有馀，然难以独任。周勃重厚少文，然安刘氏者必勃也，可令为太尉。”吕后复问其次，上曰：“此後亦非而所知也。” c:85

### 十二本纪·吕太后本纪

吕后为人刚毅，佐高祖定天下，所诛大臣多吕后力。 c:103

太后遂断戚夫人手足，去眼，煇耳，饮瘖药，使居厕中，命曰“人彘”。 c:123

陈平、绛侯曰：“於今面折廷争，臣不如君；夫全社稷，定刘氏之後，君亦不如臣。” c:119

太史公曰：孝惠皇帝、高后之时，黎民得离战国之苦，君臣俱欲休息乎无为，故惠帝垂拱，高后女主称制，政不出房户，天下晏然。刑罚罕用，罪人是希。民务稼穑，衣食滋殖。 c:67

### 十二本纪·孝文本纪

孝文在代，兆遇大横。宋昌建册，绛侯奉迎。南面而让，天下归诚。务农先籍，布德偃兵。除帑削谤，政简刑清。綈衣率俗，露台罢营。法宽张武，狱恤缇萦。霸陵如故，千年颂声。 c:46

### 十二本纪·孝景本纪

孝景皇帝者，孝文之中子也。母窦太后。孝文在代时，前后有三男，及窦太后得幸，前后死，及三子更死，故孝景得立。 c:40

四月乙巳，立胶东王太后为皇后。丁巳，立胶东王为太子。名彻。 c:50

### 十二本纪·孝武本纪

孝武皇帝初即位，尤敬鬼神之祀。 c:57

### 十表·六国年表

夫作事者必於东南，收功实者常於西北。 c:69

### 十表·高祖功臣侯者年表

古者人臣功有五品，以德立宗庙定社稷曰勋，以言曰劳，用力曰功，明其等曰伐，积日曰阅。 c:92

居今之世，志古之道，所以自镜也，未必尽同。 c:33

### 八书·礼书

循法守正者见侮於世，奢溢僭差者谓之显荣 c:60

化隆者闳博，治浅者褊狭 c:29

礼由人起。人生有欲，欲而不得则不能无忿，忿而无度量则争，争则乱。先王恶其乱，故制礼义以养人之欲，给人之求，使欲不穷於物，物不屈於欲，二者相待而长，是礼之所起也。 c:183

天地者，生之本也；先祖者，类之本也；君师者，治之本也。无天地恶生？无先祖恶出？无君师恶治？三者偏亡，则无安人。故礼，上事天，下事地，尊先祖而隆君师，是礼之三本也。 c:103

天者，高之极也；地者，下之极也；日月者，明之极也；无穷者，广大之极也；圣人者，道之极也。 c:43

### 八书·乐书

满而不损则溢，盈而不持则倾 c:53

凡音者，生於人心者也；乐者，通於伦理者也。是故知声而不知音者，禽兽是也；知音而不知乐者，众庶是也。 c:70

礼节民心，乐和民声，政以行之，刑以防之。礼乐刑政四达而不悖，则王道备矣。 c:35

土敝则草木不长，水烦则鱼鳖不大，气衰则生物不育，世乱则礼废而乐淫。 c:42

君子乐得其道，小人乐得其欲。以道制欲，则乐而不乱；以欲忘道，则惑而不乐。 c:54

### 八书·平准书

钱益多而轻，物益少而贵。 c:31

### 三十世家·吴太伯世家

寿梦立而吴始益大，称王。 c:44

季札之初使，北过徐君。徐君好季札剑，口弗敢言。季札心知之，为使上国，未献。还至徐，徐君已死，於是乃解其宝剑，系之徐君冢树而去。从者曰：“徐君已死，尚谁予乎？”季子曰：“不然。始吾心已许之，岂以死倍吾心哉！” c:91

子胥、伯嚭鞭平王之尸以报父雠。 c:44

越王句践食不重味，衣不重采，吊死问疾，且欲有所用其众。此人不死，必为吴患。今越在腹心疾而王不先，而务齐，不亦谬乎！ c:66

树吾墓上以梓，令可为器。抉吾眼置之吴东门，以观越之灭吴也。 c:74

### 三十世家·齐太公世家

夫劫许之而倍信杀之，愈一小快耳，而弃信於诸侯，失天下之援，不可。 c:49

管仲病，桓公问曰：“群臣谁可相者？”管仲曰：“知臣莫如君。”公曰：“易牙如何？”对曰：“杀子以適君，非人情，不可。”公曰：“开方如何？”对曰：“倍亲以適君，非人情，难近。”公曰：“竖刀如何？”对曰：“自宫以適君，非人情，难亲。”管仲死，而桓公不用管仲言，卒近用三子，三子专权。 c:63

桓公尸在床上六十七日，尸蟲出于户。 c:41

君为社稷死则死之，为社稷亡则亡之。若为己死己亡，非其私暱，谁敢任之！ c:39

齐太史书曰“崔杼弑庄公”，崔杼杀之。其弟复书，崔杼复杀之。少弟复书，崔杼乃舍之。 c:94

### 三十世家·鲁周公世家

然我一沐三捉发，一饭三吐哺，起以待士，犹恐失天下之贤人。 c:106

自是後，诸侯多畔王命。 c:34

息长，为娶於宋。宋女至而好，惠公夺而自妻之。 c:36

### 三十世家·燕召公世家

苏秦与燕文公夫人私通，惧诛，乃说王使齐为反间，欲以乱齐。 c:42

### 三十世家·管蔡世家

昭侯十年，朝楚昭王，持美裘二，献其一於昭王而自衣其一。楚相子常欲之，不与。子常谗蔡侯，留之楚三年。蔡侯知之，乃献其裘於子常；子常受之，乃言归蔡侯。蔡侯归而之晋，请与晋伐楚。 c:33

### 三十世家·陈杞世家

孔子读史记至楚复陈，曰：“贤哉楚庄王！轻千乘之国而重一言。” c:34

### 三十世家·宋微子世家

五福：一曰寿，二曰富，三曰康宁，四曰攸好德，五曰考终命 c:40

於是武王乃封箕子於朝鲜而不臣也。 c:52

华元之将战，杀羊以食士，其御羊羹不及，故怨，驰入郑军，故宋师败，得囚华元。 c:44

### 三十世家·晋世家

骊姬详誉太子，而阴令人谮恶太子，而欲立其子。 c:35

虞之与虢，脣之与齿，脣亡则齿寒。 c:52

白珪之玷，犹可磨也，斯言之玷，不可为也 c:55

重耳出亡凡十九岁而得入，时年六十二矣，晋人多附焉。 c:54

### 三十世家·越王句践世家

“持满者与天，定倾者与人，节事者以地。卑辞厚礼以遗之，不许，而身与之市。” c:83

### 三十世家·郑世家

谓其母曰：“父与夫孰亲？”母曰：“父一而已，人尽夫也。” c:66

以权利合者，权利尽而交疏 c:74

### 三十世家·赵世家

夫有高世之名，必有遗俗之累。 c:42

不知而不疑，异於己而不非者，公焉而众求尽善也。 c:32

### 三十世家·田敬仲完世家

康公之十九年，田和立为齐侯，列於周室，纪元年。 c:34

### 三十世家·孔子世家

纥与颜氏女野合而生孔子 c:51

孔子长九尺有六寸，人皆谓之“长人”而异之。 c:41

聪明深察而近於死者，好议人者也。博辩广大危其身者，发人之恶者也。为人子者毋以有己，为人臣者毋以有己。 c:144

故孔子不仕，退而脩诗书礼乐，弟子弥众，至自远方，莫不受业焉。 c:38

君子有过则谢以质，小人有过则谢以文。 c:64

东门有人，其颡似尧，其项类皋陶，其肩类子产，然自要以下不及禹三寸。累累若丧家之狗。 c:53

君子固穷，小人穷斯滥矣。 c:63

子不语：怪，力，乱，神。 c:37

### 三十世家·陈涉世家

且壮士不死即已，死即举大名耳，王侯将相宁有种乎！ c:105

### 三十世家·外戚世家

丈夫当时富贵，百恶灭除，光耀荣华，贫贱之时何足累之哉！ c:45

### 三十世家·楚元王世家

国之将兴，必有祯祥，君子用而小人退。国之将亡，贤人隐，乱臣贵。 c:43

### 三十世家·萧相国世家

沛公至咸阳，诸将皆争走金帛财物之府分之，何独先入收秦丞相御史律令图书藏之。 c:71

何置田宅必居穷处，为家不治垣屋。曰：“後世贤，师吾俭；不贤，毋为势家所夺。” c:83

### 三十世家·曹相国世家

参功：凡下二国，县一百二十二；得王二人，相三人，将军六人，大莫敖、郡守、司马、候、御史各一人。 c:21

参始微时，与萧何善；及为将相，有卻。至何且死，所推贤唯参。参代何为汉相国，举事无所变更，一遵萧何约束。 c:54

### 三十世家·留侯世家

良因说汉王曰：“王何不烧绝所过栈道，示天下无还心，以固项王意。”乃使良还。行，烧绝栈道。 c:50

### 三十世家·三王世家

蓬生麻中，不扶自直；白沙在泥中，与之皆黑 c:32

### 七十列传·管晏列传

管仲曰：“吾始困时，尝与鲍叔贾，分财利多自与，鲍叔不以我为贪，知我贫也。吾尝为鲍叔谋事而更穷困，鲍叔不以我为愚，知时有利不利也。吾尝三仕三见逐於君，鲍叔不以我为不肖，知我不遭时也。吾尝三战三走，鲍叔不以我怯，知我有老母也。公子纠败，召忽死之，吾幽囚受辱，鲍叔不以我为无耻，知我不羞小节而耻功名不显于天下也。生我者父母，知我者鲍子也。” c:99

假令晏子而在，余虽为之执鞭，所忻慕焉。 c:30

### 七十列传·老子韩非列传

且君子得其时则驾，不得其时则蓬累而行。吾闻之，良贾深藏若虚，君子盛德容貌若愚。去子之骄气与多欲，态色与淫志，是皆无益於子之身。 c:136

凡说之难，非吾知之有以说之难也；又非吾辩之难能明吾意之难也；又非吾敢横失能尽之难也。凡说之难，在知所说之心，可以吾说当之。 c:66

余独悲韩子为说难而不能自脱耳。 c:60

### 七十列传·司马穰苴列传

将在军，君令有所不受。 c:66

### 七十列传·孙子吴起列传

能行之者未必能言，能言之者未必能行 c:97

### 七十列传·仲尼弟子列传

君子好勇而无义则乱，小人好勇而无义则盗。 c:59

忧在内者攻彊，忧在外者攻弱 c:48

且夫无报人之志而令人疑之，拙也；有报人之志，使人知之，殆也；事未发而先闻，危也。三者举事之大患。 c:51

故子贡一出，存鲁，乱齐，破吴，彊晋而霸越。子贡一使，使势相破，十年之中，五国各有变。 c:93

吾以言取人，失之宰予；以貌取人，失之子羽。 c:64

### 七十列传·商君列传

疑行无名，疑事无功。且夫有高人之行者，固见非於世；有独知之虑者，必见敖於民。愚者闇於成事，知者见於未萌。民不可与虑始而可与乐成。论至德者不和於俗，成大功者不谋於众。是以圣人苟可以彊国，不法其故；苟可以利民，不循其礼。 c:142

有功者显荣，无功者虽富无所芬华。 c:46

秦民初言令不便者有来言令便者，卫鞅曰“此皆乱化之民也”，尽迁之於边城。其後民莫敢议令。 c:44

反听之谓聪，内视之谓明，自胜之谓彊 c:115

### 七十列传·苏秦列传

毛羽未成，不可以高蜚；文理未明，不可以并兼。 c:63

是故明主外料其敌之彊弱，内度其士卒贤不肖，不待两军相当而胜败存亡之机固已形於胸中矣，岂揜於众人之言而以冥冥决事哉！ c:29

此一人之身，富贵则亲戚畏惧之，贫贱则轻易之，况众人乎！且使我有雒阳负郭田二顷，吾岂能佩六国相印乎！ c:134

### 七十列传·张仪列传

积羽沈舟，群轻折轴，众口铄金，积毁销骨 c:85

### 七十列传·白起王翦列传

王翦曰：“不然。夫秦王怚而不信人。今空秦国甲士而专委於我，我不多请田宅为子孙业以自坚，顾令秦王坐而疑我邪？” c:64

### 七十列传·孟尝君列传

孟尝君过赵，赵平原君客之。赵人闻孟尝君贤，出观之，皆笑曰：“始以薛公为魁然也，今视之，乃眇小丈夫耳。”孟尝君闻之，怒。客与俱者下，斫击杀数百人，遂灭一县以去。 c:61

### 七十列传·范睢蔡泽列传

一饭之德必偿，睚眦之怨必报。 c:90

### 七十列传·乐毅列传

善作者不必善成，善始者不必善终。 c:78

### 七十列传·廉颇蔺相如列传

王以名使括，若胶柱而鼓瑟耳。括徒能读其父书传，不知合变也。 c:30

### 七十列传·鲁仲连邹阳列传

规小节者不能成荣名，恶小耻者不能立大功。 c:59

### 七十列传·屈原贾生列传

国风好色而不淫，小雅怨诽而不乱。若离骚者，可谓兼之矣。 c:95

### 七十列传·吕不韦列传

以色事人者，色衰而爱弛 c:71

吕不韦取邯郸诸姬绝好善舞者与居，知有身。子楚从不韦饮，见而说之，因起为寿，请之。吕不韦怒，念业已破家为子楚，欲以钓奇，乃遂献其姬。姬自匿有身，至大期时，生子政。子楚遂立姬为夫人。 c:44

### 七十列传·刺客列传

士为知己者死，女为说己者容。 c:155

杖剑至韩，韩相侠累方坐府上，持兵戟而卫侍者甚卫。聂政直入，上阶刺杀侠累，左右大乱。聂政大呼，所击杀者数十人，因自皮面决眼，自屠出肠，遂以死。 c:52

田光曰：“吾闻之，长者为行，不使人疑之。今太子告光曰：‘所言者，国之大事也，原先生勿泄’，是太子疑光也。夫为行而使人疑之，非节侠也。”欲自杀以激荆卿，曰：“原足下急过太子，言光已死，明不言也。”因遂自刎而死。 c:46

诚得劫秦王，使悉反诸侯侵地，若曹沫之与齐桓公，则大善矣；则不可，因而刺杀之。 c:39

风萧萧兮易水寒，壮士一去兮不复还！ c:53

自曹沫至荆轲五人，此其义或成或不成，然其立意较然，不欺其志，名垂後世，岂妄也哉！ c:56

### 七十列传·李斯列传

人之贤不肖譬如鼠矣，在所自处耳！ c:99

故诟莫大於卑贱，而悲莫甚於穷困。久处卑贱之位，困苦之地，非世而恶利，自讬於无为，此非士之情也。 c:145

诸侯名士可下以财者，厚遗结之；不肯者，利剑刺之。 c:80

是以太山不让土壤，故能成其大；河海不择细流，故能就其深；王者不卻众庶，故能明其德。 c:128

吾欲与若复牵黄犬俱出上蔡东门逐狡兔，岂可得乎 c:97

### 七十列传·淮阴侯列传

项王喑噁叱咤，千人皆废，然不能任属贤将，此特匹夫之勇耳。项王见人恭敬慈爱，言语呕呕，人有疾病，涕泣分食饮，至使人有功当封爵者，印刓敝，忍不能予，此所谓妇人之仁也。 c:91

仆闻之，百里奚居虞而虞亡，在秦而秦霸，非愚於虞而智於秦也，用与不用，听与不听也。 c:65

韩信谢曰：“臣事项王，官不过郎中，位不过执戟，言不听，画不用，故倍楚而归汉。汉王授我上将军印，予我数万众，解衣衣我，推食食我，言听计用，故吾得以至於此。夫人深亲信我，我倍之不祥，虽死不易。幸为信谢项王！” c:55

患生於多欲而人心难测也。 c:119

狡兔死，良狗亨；高鸟尽，良弓藏；敌国破，谋臣亡。 c:111

### 七十列传·季布栾布列传

穷困不能辱身下志，非人也；富贵不能快意，非贤也。 c:53

### 七十列传·扁鹊仓公列传

故病有六不治：骄恣不论於理，一不治也；轻身重财，二不治也；衣食不能適，三不治也；阴阳并，藏气不定，四不治也；形羸不能服药，五不治也；信巫不信医，六不治也。有此一者，则重难治也。 c:74

### 七十列传·李将军列传

广即请霸陵尉与俱，至军而斩之。 c:53

### 七十列传·平津侯主父列传

国虽大，好战必亡；天下虽平，忘战必危。 c:62

### 七十列传·汲郑列传

一死一生，乃知交情。一贫一富，乃知交态。一贵一贱，交情乃见。 c:88

### 七十列传·游侠列传

今游侠，其行虽不轨于正义，然其言必信，其行必果，已诺必诚，不爱其躯，赴士之戹困，既已存亡死生矣，而不矜其能，羞伐其德，盖亦有足多者焉。 c:120

窃钩者诛，窃国者侯，侯之门仁义存 c:103

### 七十列传·佞幸列传

力田不如逢年，善仕不如遇合 c:72

### 七十列传·滑稽列传

故曰酒极则乱，乐极则悲；万事尽然，言不可极，极之而衰。 c:81

鸟之将死，其鸣也哀；人之将死，其言也善 c:60

相马失之瘦，相士失之贫 c:52

美言可以市，尊行可以加人。君子相送以言，小人相送以财。 c:60

民可以乐成，不可与虑始 c:43

### 七十列传·日者列传

非其地，树之不生；非其意，教之不成。 c:36

### 七十列传·货殖列传

故善者因之，其次利道之，其次教诲之，其次整齐之，最下者与之争。 c:183

天下熙熙，皆为利来；天下壤壤，皆为利往。 c:202

富者，人之情性，所不学而俱欲者也。 c:57

凡编户之民，富相什则卑下之，伯则畏惮之，千则役，万则仆，物之理也。夫用贫求富，农不如工，工不如商，刺绣文不如倚市门，此言末业，贫者之资也。 c:103

夫纤啬筋力，治生之正道也，而富者必用奇胜。 c:41

由是观之，富无经业，则货无常主，能者辐凑，不肖者瓦解。千金之家比一都之君，巨万者乃与王者同乐。岂所谓“素封”者邪？非也？ c:83

### 七十列传·太史公自序

且夫孝始於事亲，中於事君，终於立身。扬名於後世，以显父母，此孝之大者。 c:86

太史公曰：“先人有言：‘自周公卒五百岁而有孔子。孔子卒後至於今五百岁，有能绍明世，正易传，继春秋，本诗书礼乐之际？’ 意在斯乎！意在斯乎！小子何敢让焉。” c:74

夫礼禁未然之前，法施已然之後；法之所为用者易见，而礼之所为禁者难知。 c:82

昔西伯拘羑里，演周易；孔子戹陈蔡，作春秋；屈原放逐，著离骚；左丘失明，厥有国语；孙子膑脚，而论兵法；不韦迁蜀，世传吕览；韩非囚秦，说难、孤愤；诗三百篇，大抵贤圣发愤之所为作也。此人皆意有所郁结，不得通其道也，故述往事，思来者。 c:117
